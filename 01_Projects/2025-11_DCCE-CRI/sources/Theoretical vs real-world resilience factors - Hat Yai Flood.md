---
type: webpage
status: current
tags:
  - DRR
  - adaptive_capacity
  - resilience
capture_date: 2025-12-01
origin_url: https://www.facebook.com/share/p/17fF4Y24Ht/
relevance_to: "[[]]"
---
## Key Takeaways for CRI Project

Based on the analysis of the Hat Yai flood event, the following insights are critical for the Climate Resilience Index (CRI):

1. **Process vs. Outcome Measurement**:
   - Resilience awards often reward "processes" (networks, plans) rather than actual protection outcomes.
   - **CRI Application**: The index should differentiate between *administrative capacity* (plans exist) and *operational effectiveness* (plans work under stress).

2. **Psycho-Social Vulnerability**:
   - "Fatal Attitudes" (complacency, fatalism, denial) creates invisible vulnerability even in well-equipped cities.
   - **CRI Application**: Incorporate indicators for **Risk Perception** and **Proactive Attitude**. High resilience scores shouldn't be awarded to communities with high "Optimism Bias" or "Passive Acceptance".

3. **Past-Event Complacency**:
   - Reliance on historical data (e.g., "it wasn't this bad before") and existing infrastructure (designed for past climates) causes failure in new climate realities.
   - **CRI Application**: Infrastructure resilience must be assessed against **future climate projections**, not just historical return periods.

4. **Self-Reliance vs. System Dependence**:
   - Over-reliance on government warnings/dams leads to a lack of personal preparedness (e.g., no 72-hour survival kits).
   - **CRI Application**: Measure **Household Preparedness** and **Self-Reliance** capabilities. A resilient system requires distributed capacity, not just centralized protection.

5. **Resource Allocation (Prevention vs. Cure)**:
   - A focus on post-disaster compensation rather than pre-disaster investment perpetuates the disaster cycle.
   - **CRI Application**: Track the ratio of budget/effort spent on **Prevention & Mitigation** vs. **Recovery & Compensation**.

---
คำเตือน นี่เป็นบทความเชิงวิชาการนะคะ

ด้วยความที่ดิฉันทำงานภัยพิบัติด้านสังคมศาสตร์ และเติบโตมาจากการทำแผนเตรียมความพร้อมให้กับคนกลุ่มต่างๆในชุมชน จึงมักตั้งคำถามเกี่ยวกับพฤติกรรมของมนุษย์ในสถานการณ์ภัยพิบัติอยู่เสมอ สมัยเรียนชอบอ่านบทความหลายเรื่องเกี่ยวกับ Fatal Attitude in Disaster หรือทัศนคติที่นำไปสู่หายนะในภัยพิบัติ เมื่อเช้านี้ก็เลยนึกถึงคำนี้ขึ้นมาอีก แล้วก็นึกทบทวนไปเรื่อย มองย้อนไปตั้งแต่วันที่บ้านสามีโดนน้ำท่วมมิดที่ไชยา จนถึงเพื่อนฝูงพี่น้องที่เผชิญโชคชะตาอยู่ที่หาดใหญ่ ดิฉันจึงขอมองภัยพิบัติที่หาดใหญ่จากมุมมองด้านทัศนติ เพราะทัศนคติคือสิ่งที่นำไปสู่การกระทำ หรือไม่กระทำการใดๆของมนุษย์

หาดใหญ่เป็นพื้นที่ที่ดิฉันเข้าไปทำเรื่องการเปลี่ยนแปลงสภาพภูมิอากาศและภัยพิบัติมานับสิบปี และปีที่แล้วเพิ่งไปเก็บข้อมูลเขียนรายงานเรื่อง climate services จึงเกิดคำถามในใจว่า ทำไมเมืองที่เคยได้รับการยกย่อง เช่น จาก UNFCCC (United Nations Framework Convention on Climate Change) จาก Asian Cities Climate Change Resilience Network (ACCCRN) หรือได้รางวัล National Earth Hour Capital (2015) แม้กระทั่งเป็นต้นแบบการอพยพของชุมชนจึงพ่ายแพ้อย่างสิ้นเชิงในปีนี้

แต่เมื่อคิดลึกลงไปอีกนิด รางวัลหรือการยอมรับส่วนใหญ่ที่เกี่ยวข้องกับหาดใหญ่ มักจะเน้นไปที่ "กระบวนการ" การสร้างเครือข่าย "ความพยายาม" ในการเตรียมพร้อม และการสร้าง "ความยืดหยุ่น" (Resilience) ในทางทฤษฎี รางวัลจึงไม่ใช่หลักฐานยืนยันถึงความสำเร็จในการ "ป้องกัน" หรือ "แก้ไข" ปัญหาน้ำท่วมได้อย่างเบ็ดเสร็จในทางปฏิบัติ

นักวิชาการภัยพิบัติจะเข้าใจดีว่า ภัย (Hazard) เป็นสิ่งที่หลีกเลี่ยงไม่ได้ แต่ภัยพิบัติ (Disaster) เป็นสิ่งที่อาจหลีกเลี่ยงได้ ถ้าเราลดความเสี่ยงภัย ด้วยการลดความเปราะบาง และเพิ่มขีดความสามารถในการรับมือ (นิยามของภัยพิบัติในหลักสากล คือ การหยุดชะงักอย่างร้ายแรง ของชุมชนหรือระบบสังคม ซึ่งเป็นผลลัพธ์ที่เกิดจากการปฏิสัมพันธ์ของปัจจัยหลัก ได้แก่ ภัย ความเปราะบาง และความสามารถในการรับมือ)

ความรุนแรงของสถานการณ์และการรับมือต่อภัยที่เกิดขึ้นต้องยอมรับว่า ส่วนหนึ่งได้รับอิทธิพลอย่างมากจาก "ทัศนคติ" ซึ่งมีทั้งทัศนคติที่เอื้อต่อความปลอดภัย ซึ่งเรียกว่า Resilient Attitude และ ทัศนคติที่นำไปสู่หายนะ หรือ Fatal Attitude ซึ่งถือเป็นความเปราะบางด้านจิตสังคม (Psycho-Social Vulnerability) เป็นความเปราะบางที่มองไม่เห็น (Invisible Vulnerability) ซึ่งน่าจะเป็นปัจจัยหนึ่งที่นำไปสู่การขาดความรับผิดชอบเชิงระบบในการเตรียมพร้อม

ขออนุญาตใช้กรณีน้ำท่วมใหญ่ในอำเภอหาดใหญ่ เป็นตัวอย่างในการวิเคราะห์ "ทัศนคติที่ก่อให้เกิดหายนะ" ทั้งในระดับปัจเจกบุคคลและระดับการบริหารจัดการของภาครัฐ

1. ทัศนคติที่ก่อให้เกิดหายนะในระดับ การบริหารจัดการและนโยบาย (Systemic & Policy Level) ทัศนคติในระดับนโยบายของภาครัฐที่มุ่งเน้นการแก้ปัญหาเฉพาะหน้าหรือละเลยการเตรียมพร้อมเชิงรุกถือเป็น "ทัศนคติแห่งความประมาทเชิงโครงสร้าง" ที่อันตรายที่สุด เท่าที่เห็น ได้แก่

	1.1 ทัศนคติ "แก้ปัญหาปลายเหตุ" (Post-disaster Focus) ได้แก่ การให้ความสำคัญกับการเยียวยาและการช่วยเหลือหลังน้ำลด (เช่น การมอบเงินชดเชย, การกู้ภัย) มากกว่าการลงทุนในการป้องกันล่วงหน้า (เช่น ระบบเตือนภัย, โครงสร้างพื้นฐาน) ผลลัพธ์ที่นำไปสู่หายนะ คือ งบประมาณส่วนใหญ่ถูกใช้ไปกับการซ่อมแซมความเสียหายซ้ำ ๆ แทนที่จะสร้างความยืดหยุ่นให้ระบบ ทำให้เกิดวงจรภัยพิบัติซ้ำซาก (หมายเหตุ หัวข้อนี้จะต้องอภิปรายเพิ่มเติมเรื่องระบบงบประมาณของประเทศ)

	1.2 ทัศนคติ "ความเชื่อมั่นในอดีต" (Past-Event Complacency) เกิดจากการยึดติดกับความรุนแรงของภัยพิบัติที่เคยเกิดขึ้นในอดีตเป็นมาตรฐานเดียว นำไปสู่"ความพึงพอใจในความรู้เดิม" (Complacency based on Prior Knowledge) ทำให้เกิดการปฏิเสธความไม่แน่นอน ของการเปลี่ยนแปลงสภาพภูมิอากาศ (Climate Change Uncertainty) หรือการพัฒนาพื้นที่ การเตรียมพร้อมไม่เพียงพอต่อสถานการณ์ที่รุนแรงกว่าเดิม เพราะเชื่อว่าโครงการบรรเทาอุทกภัยที่มีอยู่ (เช่น คลองภูมินาถดำริ หรือ คลอง ร.1) สามารถรับมือกับสถานการณ์ได้เสมอ โดยไม่ปรับปรุงตามการเปลี่ยนแปลงของภูมิอากาศที่รุนแรงขึ้น ผลลัพธ์ที่นำไปสู่หายนะ คือ ระบบการเตือนภัยไม่ทันการณ์ และโครงสร้างระบายน้ำไม่สามารถรับปริมาณฝนที่ตกหนักเป็นประวัติการณ์ได้ (ปรากฎการณ์ฝนแช่ หรือฝนตกซ้ำตำแหน่งเดิมเป็นเวลานาน)

	1.3 ทัศนคติ "เพิกเฉยต่อสัญญาณเตือน" (Ignorance of Early Signals) หมายถึง การเพิกเฉยต่อการคาดการณ์สภาพอากาศที่แปรปรวน เช่น สภาวะลานีญา และการพยากรณ์ฝนที่ไม่แม่นยำ ส่งผลให้เกิดขาดการเตรียมพร้อมเชิงรุก (Proactive Planning) อย่างแท้จริง ทำให้การเตือนภัยล่วงหน้าไม่เกิดขึ้นจริง ประชาชนและหน่วยงานไม่มีเวลาเพียงพอในการอพยพหรือเคลื่อนย้ายทรัพย์สิน

2. ทัศนคติที่ก่อให้เกิดหายนะในระดับประชาชน (Individual Level)

	แม้ความล้มเหลวเชิงระบบจะเป็นสาเหตุหลัก แต่ทัศนคติส่วนบุคคลบางอย่างก็เพิ่มความเสี่ยงให้แก่ตัวเองและผู้อื่นได้

	2.1 ทัศนคติ "ประเมินความเสี่ยงต่ำเกินไป" (Underestimation of Risk) ประชาชนบางส่วน โดยเฉพาะผู้ที่เคยประสบเหตุน้ำท่วมขนาดเล็กและคุ้นเคยกับลักษณะน้ำท่วมในอดีตมาก่อน อาจมีความคิดว่า "น้ำท่วมไม่รุนแรงเท่าครั้งก่อน" หรือ "น้ำคงไม่ขึ้นสูงขนาดนั้น" ทำให้ติดค้างในพื้นที่เสี่ยงเมื่อสถานการณ์เลวร้ายลงอย่างรวดเร็ว

	2.2 ทัศนคติ "การพึ่งพาแต่ภาครัฐ" (Over-reliance on Government) เช่น "รัฐบาลมีระบบเตือนภัยที่ดีแล้ว" หรือ "เขื่อนและกำแพงที่เราสร้างจะปกป้องเราได้เสมอ" เป็นการมอบความไว้วางใจในการจัดการภัยพิบัติให้แก่ระบบหรือโครงสร้างภายนอกทั้งหมด ทำให้เกิด "การพึ่งพิงอำนาจภายนอกอย่างสิ้นเชิง" (Complete External Locus of Control) นำไปสู่การขาดความรับผิดชอบส่วนบุคคลในการเตรียมพร้อมและพึ่งพาตนเอง นอกจากนี้ ความคาดหวังว่าการช่วยเหลือจากภายนอกจะมาถึงทันที ทำให้ขาดการเตรียมพร้อมเบื้องต้นในการเอาชีวิตรอดและพึ่งพาตนเอง (เช่น การเตรียมอาหารแห้ง น้ำดื่ม ยา และอุปกรณ์ฉุกเฉินสำหรับ 72 ชั่วโมงแรก) เมื่อระบบช่วยเหลือล้มเหลวหรือล่าช้า ความเสียหายจึงรุนแรงขึ้น

นอกจากนี้ ยังมีทัศนคติที่ก่อให้เกิดหายนะที่อิงกับ "ความเชื่อ (Belief)" นำไปสู่ความประมาทและความเฉื่อยชาในการรับมือกับสถานการณ์จริง ขาดการดำเนินการป้องกันเชิงรุก (Proactive Action) ทำให้เสี่ยงต่ออันตรายสูงกว่าคนที่เตรียมพร้อม เช่น

1. ความเชื่อเชิงโชคชะตาหรือศาสนา (Fatalism/Religious Beliefs) ที่เรามักได้ยินกันบ่อยๆ เช่น "หากถึงฆาตก็ต้องตาย" หรือ "ภัยพิบัติเป็นเรื่องของกรรมและโชคชะตาที่มนุษย์แก้ไขไม่ได้" รวมไปถึงการเชื่อมั่นว่าการสวดมนต์หรือพิธีกรรมทางศาสนาเพียงอย่างเดียวจะสามารถปกป้องพวกเขาจากอันตรายทางกายภาพได้

2. การยอมจำนนต่อโชคชะตา" (Passive Acceptance) ทำให้บุคคลไม่พยายามเตรียมพร้อม ไม่จัดหาอุปกรณ์ฉุกเฉิน หรือไม่ยอมอพยพตามคำเตือน เพราะเชื่อว่าผลลัพธ์ถูกกำหนดไว้แล้ว

3. ความเชื่อที่ว่า "มันไม่เกิดขึ้นกับฉันหรอก" (Optimism Bias) กลุ่มนี้ แม้จะรู้ว่าพื้นที่เคยเกิดภัยพิบัติแต่ก็มีความเชื่อส่วนตัวอย่างแรงกล้าว่าเหตุการณ์เลวร้ายจะไม่เกิดขึ้นกับตนเอง (Illusion of Invulnerability) หรือคิดว่าตนเองมีความสามารถที่จะเอาตัวรอดได้

4. "ความลำเอียงในการมองโลกในแง่ดีเกินจริง" (Unrealistic Optimism Bias) นำไปสู่การประเมินความเสี่ยงต่ำกว่าความเป็นจริง (Underestimation of Risk) และการละเลยสัญญาณเตือนนำไปสู่ความประมาท เช่น การไม่ทำประกันภัย ไม่มีการวางแผนอพยพ หรือรอจนวินาทีสุดท้ายก่อนจะตัดสินใจทำอะไรบางอย่าง ซึ่งอาจสายเกินไป

ทัศนคติและความเชื่อเหล่านี้สร้างกำแพงทางจิตวิทยาที่ขัดขวางการรับรู้ความเป็นจริงของภัยคุกคาม การเปลี่ยนทัศนคติจึงต้องเริ่มจากการยอมรับว่า ภัยพิบัติคือสิ่งที่ไม่แน่นอน (Uncertainty) แต่ป้องกันได้ และทุกคน (ทั้งรัฐและชุมชน) มีบทบาทร่วมกันในการลดความเสี่ยงด้วยการเตรียมพร้อมเชิงรุก (Proactive Preparedness) อย่างแท้จริง เพื่อขจัดความลุกลี้ลุกลนในการจัดการภัยพิบัติอย่างที่เห็นอยู่ทุกวันนี้

บันทึกไว้ ณ วันที่ 29 พฤศจิกายน 2568

ดร.ปาริขอแสดงความเสียใจต่อผู้สูญเสียทุกพื้นที่ และขอให้กอบกู้กำลังกาย กำลังใจกลับมายืนขึ้นใหม่อย่างเข้มแข็งและอดทน

หมายเหตุ ภาพประกอบเป็นรถของพ่อแก้มใสที่ยังฝากไว้ที่เขตแปด หาดใหญ่

