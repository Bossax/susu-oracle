---
type: idea
status:
  - developing
tags:
  - DCCE
  - Adaptation
created: 2025-12-08
AI_prompt: false
aliases:
  - DCCE working group on adaptation meeting agenda - 1/2025
---
# [ระเบียบวาระการประชุม คณะทำงานบูรณาการการดำเนินงานด้านการปรับตัวต่อการเปลี่ยนแปลงสภาพภูมิอากาศของประเทศ ครั้งที่ ๑/๒๕๖๘](https://thecreagycom.sharepoint.com/:w:/s/DCCEBTR2/EQcQeF1iIf5NmdcVYLTXw4cBz6Y3idaZb676mX7MKAcolg?e=SzjAGw)


## ผลการดำเนินงานที่ผ่านมาของกลุ่มประเมินผลการปรับตัวต่อ การเปลี่ยนแปลงสภาพภูมิอากาศ 

**๑) โครงการวางแนวทางดำเนินงานติดตามประเมินผลการปรับตัวต่อ การเปลี่ยนแปลงสภาพภูมิอากาศ** 
>[!note] BTR 1

โครงการดังกล่าว เป็นการศึกษา รวบรวมข้อมูล จากเอกสารที่เกี่ยวข้อง และจากหน่วยงานหลักทั้ง ๖ สาขา ตามแผนการปรับตัวต่อการเปลี่ยนแปลงสภาพภูมิอากาศแห่งชาติ (National Adaptation Plan: NAP) พร้อมทั้งลงพื้นที่นำร่องในการติดตามประเมินผลการปรับตัวต่อการเปลี่ยนแปลงสภาพภูมิอากาศ เพื่อเป็นเป็นแนวทางการปฏิบัติที่ดี โดยมีพื้นที่รายสาขา ดังนี้ ๑) การจัดการทรัพยากรน้ำ ชุมชนบ้านลิ่มทอง อำเภอนางรอง จังหวัดบุรีรัมย์ ๒) การเกษตรและความมั่นคงทางอาหาร บางระกำโมเดล จังหวัดพิษณุโลก ๓) การท่องเที่ยว เกาะหมาก จังหวัดตราด ๔) การจัดการทรัพยากรธรรมชาติ  พื้นที่สงวนชีวมณฑลดอยเชียงดาว จังหวัดเชียงใหม่ ๕) การตั้งถิ่นฐานและความมั่นคงของมนุษย์ เทศบาล นครนนทบุรี จังหวัดนนทบุรี และ ๖) สาธารณสุข ชุมชนต้นแบบตำบลแม่นะ อำเภอเชียงดาว จังหวัดเชียงใหม่  เพื่อวิเคราะห์ สังเคราะห์ สรุปข้อมูล รวมถึงมีการจัดประชุมนำเสนอผลการติดตามประเมินผลและแลกเปลี่ยนความคิดเห็นผลการศึกษา ซึ่งเป็นประโยชน์ต่อการวางแนวทางดำเนินงานติดตามประเมินผลการปรับตัว ต่อการเปลี่ยนแปลงสภาพภูมิอากาศ และทำให้ได้ข้อมูลประกอบในรายงานความโปร่งใสรายสองปี (Biennial Transparency Report: BTR) ฉบับที่ ๑ ในบทที่ ๔ ผลกระทบและการปรับตัวจากการเปลี่ยนแปลง สภาพภูมิอากาศ (Climate Change Impacts and Adaptation) ส่งไปยัง UNFCCC เมื่อวันที่ 26 ธันวาคม 2567 ถือเป็นการทบทวนสถานการณ์และพัฒนาการขับเคลื่อนด้านการปรับตัวต่อการเปลี่ยนแปลง สภาพภูมิอากาศของประเทศไทยอย่างมีประสิทธิภาพ 

**๒) โครงการจัดทำฐานข้อมูลในการติดตามประเมินผลการปรับตัวต่อ การเปลี่ยนแปลงสภาพภูมิอากาศ**  

โครงการดังกล่าว ได้จัดทำโครงสร้างฐานข้อมูล และกรอบแนวทาง การติดตามประเมินผลด้านการปรับตัวต่อการเปลี่ยนแปลงสภาพภูมิอากาศที่สอดคล้องกับบริบทของประเทศไทย โดย**ถอดบทเรียน**จากพื้นที่ที่มีศักยภาพในการเป็นแนวทางการปฏิบัติที่ดีทั้ง ๖ สาขา ดังนี้ ๑) การจัดการทรัพยากรน้ำ ชุมชนบ้านโนนแต้ จังหวัดชัยภูมิ ๒) การเกษตรและความมั่นคงทางอาหาร ศูนย์วิจัยพืชไร่สุพรรณบุรี จังหวัดสุพรรณบุรี ๓) การท่องเที่ยว ทุ่งหยีเพ็ง เกาะลันตา จังหวัดกระบี่ ๔) การจัดการทรัพยากรธรรมชาติ พื้นที่สงวนชีวมณฑลสะแกราช จังหวัดนครราชสีมา ๕) การตั้งถิ่นฐานและความมั่นคงของมนุษย์ โครงการคลองระบายน้ำคลองทับมา จังหวัดระยอง และ ๖) สาธารณสุข ตำบลเมืองเพีย จังหวัดขอนแก่น ผลลัพธ์ของการดำเนินงาน ทำให้ได้**ร่างตัวชี้วัดเบื้องต้น** **ตารางฐานข้อมูล** (Data Base) สำหรับ **การเก็บข้อมูลตัวชี้วัด** ซึ่งนำไปสู่การออกแบบฐานข้อมูลสำหรับการติดตามประเมินผลการดำเนินงาน ด้านการปรับตัวต่อการเปลี่ยนแปลงสภาพภูมิอากาศรายสาขา และมี**คู่มือในการติดตามประเมินผล**การปรับตัวต่อการเปลี่ยนแปลงสภาพภูมิอากาศ [[คู่มือการติดตามและประเมินผล Climate Change Adaptation]]

**๓) โครงการติดตามประเมินผลการปรับตัวต่อการเปลี่ยนแปลง สภาพภูมิอากาศ** 
โครงการดังกล่าว ได้ติดตามและประเมินผลการดำเนินงานด้าน การปรับตัวต่อการเปลี่ยนแปลงสภาพภูมิอากาศระดับพื้นที่ ซึ่งเป็นประเด็นที่เกี่ยวข้องกับหลายสาขา  (Cross-cutting issues) ในพื้นที่ศึกษา ๓ จังหวัด ประกอบด้วย จังหวัดนครศรีธรรมราช จังหวัดนครสวรรค์ และจังหวัดอุดรธานี สะท้อนถึงแนวทางการขับเคลื่อนแผนการปรับตัวต่อการเปลี่ยนแปลงสภาพภูมิอากาศแห่งชาติ (National Adaptation Plan: NAP) ระหว่างกรมการเปลี่ยนแปลงสภาพภูมิอากาศและสิ่งแวดล้อม กับหน่วยงานระดับพื้นที่ ผลลัพธ์ของการดำเนินงานทำให้ได้รับทราบข้อมูลที่สามารถนำมาพัฒนากระบวนงาน ช่วยสะท้อนศักยภาพการปรับตัวได้เหมาะสมกับบริบทของพื้นที่ ลดช่องว่างการดำเนินงานด้านการปรับตัวต่อการเปลี่ยนแปลงสภาพภูมิอากาศ และเป็นข้อมูลสำคัญในการจัดทำข้อเสนอแนะเชิงนโยบายและแนวทางบูรณาการการปรับตัวในระดับพื้นที่ร่วมกันของหน่วยงานรายสาขา (Cross-sectoral) รวมถึงการประสาน องค์ความรู้จากภาคส่วนต่าง ๆ หน่วยงานที่เกี่ยวข้องสามารถนำรูปแบบกลไกการประสานงานระดับจังหวัด จากพื้นที่ศึกษามาถ่ายทอดและปรับใช้ให้เหมาะสมกับบริบทของพื้นที่อื่น ๆ ให้เกิดผลลัพธ์ที่เป็นรูปธรรมยิ่งขึ้น 

## แผนการดำเนินงานของกลุ่มประเมินผลการปรับตัวต่อการเปลี่ยนแปลง สภาพภูมิอากาศ 

**๑) โครงการจัดทำระบบติดตามประเมินผลการปรับตัวต่อ การเปลี่ยนแปลงสภาพภูมิอากาศ** 
>[!question] platform? 


โครงการดังกล่าว ดำเนินการวางแนวทางและออกแบบฐานข้อมูล ในลักษณะของเครื่องมือและแพลตฟอร์มที่เป็นระบบหลักสำหรับรวบรวมและจัดเก็บข้อมูล เชื่อมโยงกิจกรรมการปรับตัวต่อการเปลี่ยนแปลงสภาพภูมิอากาศ ด้วยเทคโนโลยีของข้อมูลขนาดใหญ่ (Big Data) สามารถแสดงข้อมูลด้วยภาพ หรือกราฟิก (Data Visualization) เพื่อสื่อสารสารสนเทศที่มีความซับซ้อนให้อยู่ ในรูปแบบที่เข้าใจได้ง่ายต่อการวิเคราะห์ ตีความ รวมถึงสามารถอธิบายและตอบโจทย์ของการติดตามประเมินผลที่สอดคล้องกับเป้าหมายการปรับตัวระดับโลก (Global Goal on Adaptation: GGA)  และแผนการปรับตัวต่อการเปลี่ยนแปลงสภาพภูมิอากาศแห่งชาติ (National Adaptation Plan: NAP) 

**๒) โครงการติดตามประเมินผลการดำเนินงานด้านการปรับตัวต่อ การเปลี่ยนแปลงสภาพภูมิอากาศรายสาขา ตามแผนการปรับตัวต่อการเปลี่ยนแปลงสภาพภูมิอากาศแห่งชาติ** 
>[!note] BTR 2


โครงการดังกล่าว ดำเนินการศึกษาข้อมูลที่เกี่ยวข้องกับการปรับตัวต่อ การเปลี่ยนแปลงสภาพภูมิอากาศ ตั้งแต่เป้าหมายการปรับตัวในระดับโลก (Global Goal on Adaptation: GGA) แผนการปรับตัวต่อการเปลี่ยนแปลงสภาพภูมิอากาศแห่งชาติ (National Adaptation Plan: NAP) แผนปฏิบัติการด้านการปรับตัวต่อการเปลี่ยนแปลงสภาพภูมิอากาศรายสาขา (Action Plan on Adaptation) ข้อมูลเชิงพื้นที่จากแผนที่ความเสี่ยงจากการเปลี่ยนแปลงสภาพภูมิอากาศ (Risk Map) และข้อมูลอื่น ๆ  เพื่อพิจารณาสาขาที่มีความชัดเจนด้านการปรับตัวต่อการเปลี่ยนแปลงสภาพภูมิอากาศ และคัดเลือกพื้นที่ สำหับการติดตามประเมินผล ซึ่งสามารถนำผลลัพธ์ของการดำเนินงานไปขยายผลกับสาขาอื่น ๆ นำไปสู่ การปฏิบัติในระดับพื้นที่และสร้างการมีส่วนร่วมในกระบวนการดำเนินงานที่เหมาะสมและสอดคล้องกับบริบท ศักยภาพ และประเด็นปัญหาในเชิงพื้นที่ (Area Base) ที่สอดคล้องกับแนวทางการดำเนินงานระดับประเทศและสามารถเชื่อมโยงกับเป้าหมายการปรับตัวในระดับโลก

