# คำถามสัมภาษณ์สำหรับ สำนักงานนโยบายและแผนการจราจรขนส่ง 

## บทนำและวัตถุประสงค์ (10 นาที)

1.  แนะนำโครงการ DCCE-CRDB และวัตถุประสงค์ของการสัมภาษณ์เพื่อทำความเข้าใจความต้องการใช้ข้อมูลความเสี่ยงและข้อมูลการปรับตัวต่อการเปลี่ยนแปลงสภาพภูมิอากาศ
2.  บทบาทหลักของสำนักงานนโยบายและแผนการจราจรขนส่งในการวางแผนนโยบายด้านการขนส่งและจราจร

## ส่วนที่ 1: สถานะปัจจุบันและการใช้ข้อมูล (15 นาที)

1. ใครคือกลุ่มผู้ใช้งานข้อมูลภูมิอากาศลำดับแรกในสำนักงานนโยบายและแผนการจราจรขนส่งสำหรับการวางแผนโครงสร้างพื้นฐานและการจัดการจราจร?
2. ในขั้นตอนการรวบรวมข้อมูลเพื่อจัดทำแผนปฏิบัติราชการและการเพิ่มโครงการตามผลสัมฤทธิ์และตัวชี้วัดของแผน มีการนำข้อมูลที่เกี่ยวข้องกับความเสี่ยงและการปรับตัวต่อการเปลี่ยนแปลงสภาพภูมิอากาศมาพิจารณาร่วมอย่างไร?
    1. มีกระบวนการรวบรวมข้อมูลภัยพิบัติหรือผลกระทบสิ่งแวดล้อมจากพื้นที่ในอดีต เพื่อนำมาประกอบการทำแผนหรือไม่ และมีกระบวนการอย่างไร ใช้ระบบอัตโนมัติหรือไม่ (Source, Format, Type)
    2. ใช้ข้อมูลความเสี่ยงประเภทใดบ้าง (Hazard, Exposure, vulnerability) และข้อมูลจากใคร (Source, Format, Type)
    3.  มีการใช้ข้อมูลความเสี่ยงเชิงพื้นที่ในแต่ละโครงการก่อนหรือไม่
    4. การนำแนวคิด **"ห่วงโซ่ผลกระทบ" (Impact Chains)** จากโครงการ **Urban-Act**  **แผน NAP** มาใช้ระบุความเสี่ยงของโครงสร้างพื้นฐาน
3. ภารกิจด้านต่าง ๆ ของสำนักงานนโยบายและแผนการจราจรขนส่งมีอะไรบ้าง และภารกิจใดที่ใช้ข้อมูลความเสี่ยงหรือข้อมูลสภาพภูมิอากาศประกอบการทำงาน (โดยเฉพาะอย่างยิ่งในการวางแผนโครงสร้างพื้นฐานการขนส่งและการจัดการจราจร)?
4. ตัวชี้วัดที่สำคัญของแผนงานหรือโครงการที่เกี่ยวข้องกับการขนส่งและจราจรที่สำนักงานฯ รับผิดชอบมีอะไรบ้าง?
    1. ตัวชี้วัดเรื่อง "การวางแผนนโยบายด้านการขนส่งที่ทนทานต่อสภาพภูมิอากาศ" มีการใช้ข้อมูลประเภทใดบ้างในการประเมินความสำเร็จของตัวชี้วัด และข้อมูลจากใคร (Source, Format, Type)
5. ผู้บริหารระดับสูงของ สนข. มีทัศนคติอย่างไรต่อการลงทุนในโครงสร้างพื้นฐานที่ราคาสูงขึ้นเพื่อแลกกับ **ความยืดหยุ่น (Resilience)** ต่อภัยพิบัติในอนาคต?

## ส่วนที่ 2: ความต้องการข้อมูลและช่องว่าง (15 นาที)

1. ผลิตภัณฑ์หรือบริการข้อมูลภูมิอากาศประเภทใดที่สำนักงานฯ ใช้อยู่ในปัจจุบันเพื่อสนับสนุนการวางแผนนโยบาย?
    1.   ระบุประเภทผลิตภัณฑ์ เช่น ข้อมูลการเฝ้าระวังภูมิอากาศ, การพยากรณ์รายฤดูกาล/รายปี/รายทศวรรษ, การคาดการณ์อนาคต ฯลฯ ที่ใช้ในการวิเคราะห์และตัดสินใจ
2. ผลิตภัณฑ์ข้อมูลภูมิอากาศที่ใช้อยู่ในปัจจุบัน (เช่น แผนที่พื้นที่เสี่ยงน้ำท่วมของ สทนช.) มีความละเอียดเพียงพอต่อการวางแผน **โครงสร้างพื้นฐานระดับท้องถิ่น** หรือไม่?
3. ใน Platform ข้อมูลการจราจรหรือแผนพัฒนาโครงสร้างพื้นฐานของ สนข.:
    1. มีการบูรณาการชั้นข้อมูล (Layer) พื้นที่เสี่ยงภัยพิบัติรายจังหวัดเข้าไปเพื่อใช้ประกอบการตัดสินใจพิจารณาโครงการงบประมาณหรือไม่?
    2. ข้อมูลหลักที่ท่านต้องการให้เชื่อมโยงในระบบแบบ Real-time เพื่อรับมือกับเหตุการณ์อย่างน้ำท่วมหาดใหญ่คืออะไร (เช่น ระดับน้ำในลำน้ำเทียบกับระดับความสูงของทางหลวง)?
4. จากบทเรียน น้ำท่วมหาดใหญ่ปี 2568  สนข. มีแนวทางปรับปรุงเกณฑ์การออกแบบและวางแผนกลยุทธ์การคมนาคมในประเทศอย่างไร มีความต้องการข้อมูลด้านใเ
5. ในโครงการพัฒนาท่าเรือหรือถนนชายฝั่ง มีการนำข้อมูล **การเพิ่มขึ้นของระดับน้ำทะเล (Sea Level Rise)** มาพิจารณาในขั้นตอนการวางแผนเชิงนโยบายก่อนส่งต่อให้หน่วยงานปฏิบัติหรือไม่?

## ส่วนที่ 3: การประสานงานและทรัพยากร (5 นาที)

1. หาก สนข. ได้ผนวกเรื่องความเสี่ยงจากการเปลี่ยนแปลงสภาพภูมิอากาศเข้าไปในการวางแผนแล้ว การทำงานประสานกับส่วนราชการใดบ้าง ที่สำคัญต่อการทำให้แผนเกิดขึ้นจริง และนำมาสู่โครงสร้างพื้นฐานที่ทนทานต่อการเปลี่ยนแปลงสภาพภูมิอากาศ
2. มีกลไกกลางในการแบ่งปันข้อมูลความเสี่ยงกับ **กรมการเปลี่ยนแปลงสภาพภูมิอากาศและสิ่งแวดล้อม** เพื่อให้มั่นใจว่าการวางแผนคมนาคมสอดคล้องกับแผนการปรับตัวแห่งชาติ (NAP) หรือไม่?
3. สนข. มีความพร้อมด้านบุคลากรที่มีความเชี่ยวชาญด้านการเปลี่ยนแปลงสภาพภูมิอากาศ หรือไม่ และต้องการการสนับสนุนด้านเทคโนโลยี  เพิ่มเติมในส่วนใด?
## สรุปและขั้นตอนต่อไป (5 นาที)

*   สรุปประเด็นสำคัญที่ได้จากการสัมภาษณ์
*   แจ้งถึงขั้นตอนต่อไปของโครงการ DCCE-CRDB และโอกาสในการมีส่วนร่วมในอนาคต