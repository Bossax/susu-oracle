# คำถามสัมภาษณ์สำหรับ สำนักงานสถิติแห่งชาติ (ผู้ผลิตข้อมูล)

## บทนำและวัตถุประสงค์ (10 นาที)

1.  แนะนำโครงการ DCCE-CRDB และวัตถุประสงค์ของการสัมภาษณ์เพื่อทำความเข้าใจความต้องการใช้ข้อมูลความเสี่ยงและข้อมูลการปรับตัวต่อการเปลี่ยนแปลงสภาพภูมิอากาศ
2.   บทบาทหลักของสำนักงานสถิติแห่งชาติ (สสช. ) ในฐานะผู้ถือครองฐานข้อมูลพื้นฐาน ที่สำคัญของประเทศ โดยเฉพาะในการจัดเก็บและเผยแพร่ข้อมูลสำมะโนและสถิติทางการ ซึ่งเป็นหัวใจสำคัญในการวิเคราะห์ **"ความเปราะบาง" (Vulnerability)** และ **"การเปิดรับ" (Exposure)** ต่อการเปลี่ยนแปลงสภาพภูมิอากาศ

## ส่วนที่ 1: สถานะปัจจุบันและการใช้ข้อมูล (15 นาที)

1. ภารกิจด้านต่าง ๆ ของสำนักงานสถิติแห่งชาติมีอะไรบ้าง และภารกิจใดที่ใช้ข้อมูลความเสี่ยงหรือข้อมูลสภาพภูมิอากาศประกอบการทำงาน (โดยเฉพาะอย่างยิ่งในการจัดทำข้อมูลประชากร, เศรษฐกิจ, สังคม ที่อาจได้รับผลกระทบจากสภาพภูมิอากาศ) 
2. ในโครงการและภารกิจที่ทำอยู่ในปัจจุบัน เช่น **การจัดทำสถิติสิ่งแวดล้อมตามกรอบ FDES** และ **การติดตามตัวชี้วัด SDG (Goal 13 โดยเฉพาะข้อ 13.1.1)** มีการนำข้อมูลที่เกี่ยวข้องกับความเสี่ยงและการปรับตัวต่อการเปลี่ยนแปลงสภาพภูมิอากาศมาพิจารณาร่วมอย่างไร?
    1.  ในการจัดทำ **สำมะโนการเกษตร** และ **สำมะโนประชากรและเคหะ** ข้อมูลเหล่านี้ถูกนำไปใช้ในการวิเคราะห์ **ความเปราะบาง (Vulnerability)** และ **การเปิดรับ (Exposure)** อย่างไรบ้าง และมีศักยภาพในการทำเชื่อมกับพิกัดภูมิศาสตร์ หรือไม่
    2.  สสช. มีการจัดเก็บสถิติจำนวนครั้งและความถี่ของภัยพิบัติที่เกิดขึ้นในอดีต (Historical Data) เพื่อสนับสนุนการประเมิน Hazard (ภัย) หรือไม่ และมีกระบวนการอย่างไร (Source, Format, Type)
    3.   มีการพิจารณาเพิ่ม **"Climate Module" ในการสำรวจภาวะเศรษฐกิจและสังคม (SES)** เพื่อวัด **"พฤติกรรมการปรับตัว" (Adaptation Tracking)** ในระดับครัวเรือนหรือไม่?
3. มีแผนปฏิบัติการ นโยบาย หรือยุทธศาสตร์ชาติที่เกี่ยวข้องกับการจัดทำสถิติเพื่อสนับสนุน Climate Adaptation หรือไม่

## ส่วนที่ 2: ความต้องการข้อมูลและช่องว่าง (15 นาที)

1.  มีองค์กรภาคเอกชนหรือสถาบันการศึกษาที่ช่วยสนับสนุนด้านการวิจัย วิเคราะห์ หรือจัดทำข้อมูลความเสี่ยงด้านสภาพภูมิอากาศ (โดยเฉพาะการพัฒนา Social Vulnerability Index) ที่สำนักงานฯ ใช้ประโยชน์หรือไม่ โปรดระบุ และมีการสนับสนุนข้อมูลในรูปแบบใด (Source, Format, Type)
2.  ใครคือกลุ่มผู้ใช้งานข้อมูลภูมิอากาศลำดับแรกในสำนักงานสถิติแห่งชาติ (ในฐานะผู้ผลิตข้อมูล) และผลิตภัณฑ์ข้อมูลภูมิอากาศประเภทใดที่สำนักงานฯ ใช้อยู่ในปัจจุบัน (เพื่อนำมาประมวลผลต่อ) และผลิตภัณฑ์หรือบริการข้อมูลภูมิอากาศที่สำนักงานฯ ผลิตและเผยแพร่มีอะไรบ้าง (เช่น สถิติความเสียหายจากภัยพิบัติ)?
    1.   ระบุประเภทผลิตภัณฑ์ เช่น สถิติจำนวนผู้เสียชีวิต/สูญหายจากภัยพิบัติ, ข้อมูลการเปิดรับ (Exposure) ของภาคเกษตรกรรม หรือข้อมูลความเปราะบางทางสังคม (Vulnerability) ฯลฯ
3.  ในแต่ละ Platforms/Products ของสำนักงานฯ (เช่น ฐานข้อมูลสถิติภาครัฐ, รายงานสำมะโนประชากรและเคหะ) มีการกำหนดกลุ่มผู้ใช้งานเป็นใครบ้าง (เช่น นักวิเคราะห์นโยบาย, นักวิจัย หรือหน่วยงานภาครัฐ) และ Platform เหล่านั้นมีศักยภาพในการบูรณาการข้อมูลด้านสภาพภูมิอากาศและความเสี่ยงเข้าไปด้วยหรือไม่  และข้อมูลหลักของ Platform คืออะไร (Source, Format, Type)
4.  ท่านคิดว่าองค์ความรู้หรือข้อมูลที่ท่านต้องการเพิ่มเติมคืออะไรทั้งในกระบวนการทำแผน และการบริการใน Platform (Source, Format, Type) เพื่อให้สามารถผลิตข้อมูลสำมะโนและสถิติทางการของประเทศได้อย่างมีประสิทธิภาพมากขึ้นในบริบทของความเสี่ยงสภาพภูมิอากาศ 


## ส่วนที่ 3: การประสานงานและทรัพยากร (5 นาที)

1.  มีหน่วยงานที่มีงานทับซ้อนกับสำนักงานสถิติแห่งชาติในการรวบรวมหรือผลิตข้อมูลสถิติเพื่อสนับสนุนการวิเคราะห์ความเปราะบางและการเปิดรับหรือไม่ 
2. มีกลไกการประสานงานสำหรับการได้มาซึ่งข้อมูลความเสี่ยงหรือข้อมูลสภาพภูมิอากาศหรือไม่? (เช่น MOU กับ DCCE) มีการแลกเปลี่ยนข้อมูลระหว่างกันอย่างไร และมีข้อมูลอะไรบ้าง (Source, Format, Type) โปรดระบุหน่วยงาน บทบาทหน้าที่ และความถี่ในการได้มาซึ่งข้อมูล
3. สำนักงานสถิติแห่งชาติมีทรัพยากรที่จำเป็น (อุปกรณ์เทคโนโลยี, บุคลากรที่มีทักษะด้านการจัดทำสถิติภูมิอากาศ/สิ่งแวดล้อม และเงินทุน) เพียงพอต่อการดำเนินงานด้านการรวบรวมและประมวลผลข้อมูลสภาพภูมิอากาศและภัยพิบัติหรือไม่ โดยเฉพาะอย่างยิ่งสำหรับการพัฒนา "Climate Module" ในการสำรวจต่างๆ หรือการทำ Data Linkage กับพิกัดภูมิศาสตร์?


## สรุปและขั้นตอนต่อไป (5 นาที)

*   สรุปประเด็นสำคัญที่ได้จากการสัมภาษณ์
*   แจ้งถึงขั้นตอนต่อไปของโครงการ DCCE-CRDB และโอกาสในการมีส่วนร่วมในอนาคต