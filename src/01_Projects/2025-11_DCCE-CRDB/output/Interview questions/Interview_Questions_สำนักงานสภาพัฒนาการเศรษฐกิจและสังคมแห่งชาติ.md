# คำถามสัมภาษณ์สำหรับ สำนักงานสภาพัฒนาการเศรษฐกิจและสังคมแห่งชาติ

## บทนำและวัตถุประสงค์ 
*   แนะนำโครงการ DCCE-CRDB และวัตถุประสงค์ของการสัมภาษณ์เพื่อทำความเข้าใจความต้องการใช้ข้อมูลความเสี่ยงและข้อมูลการปรับตัวต่อการเปลี่ยนแปลงสภาพภูมิอากาศ
*   บทบาทหลักของสำนักงานสภาพัฒนาการเศรษฐกิจและสังคมแห่งชาติในการวางแผนนโยบายและติดตามประเมินผลเศรษฐกิจและสังคมของประเทศ

## ส่วนที่ 1: สถานะปัจจุบันและการใช้ข้อมูล 
1. ใครคือกลุ่มนักวิเคราะห์หลักใน สศช. ที่ต้องใช้ข้อมูลภูมิอากาศ (เช่น กองยุทธศาสตร์การพัฒนาทรัพยากรธรรมชาติและสิ่งแวดล้อม หรือ กองยุทธศาสตร์และการวางแผนภาค)?
2. ในขั้นตอนการรวบรวมข้อมูลเพื่อจัดทำแผนพัฒนาเศรษฐกิจและสังคมแห่งชาติและการเพิ่มโครงการตามผลสัมฤทธิ์และตัวชี้วัดของแผน มีการนำข้อมูลที่เกี่ยวข้องกับความเสี่ยงและการปรับตัวต่อการเปลี่ยนแปลงสภาพภูมิอากาศมาพิจารณาร่วมอย่างไร?
    1.  มีกระบวนการเชื่อมโยงข้อมูลภัยพิบัติย้อนหลังเพื่อวิเคราะห์ **ความเสียหายทางเศรษฐกิจ (Economic Loss)** ในระดับภาคหรือกลุ่มจังหวัดหรือไม่ (Source, Format, Type)
    2. การประเมิน **ความเปราะบาง (Vulnerability)** ในมิติมหภาค ใช้ดัชนีตัวใดเป็นหลักในการเปรียบเทียบระหว่างภูมิภาค
    3.   ใช้ข้อมูลความเสี่ยงประเภทใดบ้าง (Hazard, Exposure, vulnerability) และข้อมูลจากใคร (Source, Format, Type)
3.  ภารกิจด้านต่าง ๆ ของสำนักงานสภาพัฒนาการเศรษฐกิจและสังคมแห่งชาติมีอะไรบ้าง และภารกิจใดที่ใช้ข้อมูลความเสี่ยงหรือข้อมูลสภาพภูมิอากาศประกอบการทำงาน (โดยเฉพาะอย่างยิ่งในการวิเคราะห์ภาพรวมเศรษฐกิจและผลกระทบจากการเปลี่ยนแปลงสภาพภูมิอากาศ)?
    - ในภารกิจ **การกลั่นกรองแผนงานโครงการลงทุนภาครัฐ** สศช. มีเกณฑ์การพิจารณาด้าน "ความยืดหยุ่นต่อภูมิอากาศ" (Climate Resilience) อย่างไรก่อนอนุมัติงบประมาณ?
    - มีการใช้ข้อมูลความเสี่ยงเชิงพื้นที่ประกอบการทำ **การประเมินสิ่งแวดล้อมระดับยุทธศาสตร์ (SEA)** สำหรับโครงการเมกะโปรเจกต์หรือไม่?
4. ตัวชี้วัดด้านเศรษฐกิจมหภาค เช่น **การเติบโตของ GDP** หรือ **เสถียรภาพภาคเกษตร** มีการปรับลด (Discount) หรือพิจารณาปัจจัยเสี่ยงจาก Climate Change เข้าไปในแบบจำลองการพยากรณ์หรือไม่?
5. ผู้บริหารระดับสูงของ สศช. มีการใช้ข้อมูล Climate Intelligence ในการจัดทำข้อเสนอแนะเชิงนโยบายต่อ **คณะกรรมการยุทธศาสตร์ชาติ** อย่างไรบ้าง?
6. โครงการ**ประเมินความเสียหายและผลกระทบจากการเปลี่ยนแปลงสภาพภูมิอากาศ**อยู่ในขั้นตอนใด พอจะแบ่งปันรายละเอียดได้หรือไม่

## ส่วนที่ 2: ความต้องการข้อมูลและช่องว่าง
1. ผลิตภัณฑ์หรือบริการข้อมูลภูมิอากาศประเภทใดที่สำนักงานฯ ใช้อยู่ในปัจจุบันเพื่อสนับสนุนการวางแผนนโยบาย?
    1.   ระบุประเภทผลิตภัณฑ์ เช่น ข้อมูลการเฝ้าระวังภูมิอากาศ, การพยากรณ์รายฤดูกาล/รายปี/รายทศวรรษ, การคาดการณ์อนาคต ฯลฯ ที่ใช้ในการวิเคราะห์และตัดสินใจ
2.  ในแต่ละ Platforms/Products ของสำนักงานฯ (เช่น ระบบฐานข้อมูลเศรษฐกิจมหภาค, รายงานภาวะเศรษฐกิจ) มีการกำหนดกลุ่มผู้ใช้งานเป็นใครบ้าง?
    1.   ใครคือผู้ใช้กลุ่มนี้ เช่น นักวิเคราะห์เศรษฐกิจ, หน่วยงานภาครัฐ หรือภาคเอกชน?
    2.   Platform เหล่านั้นมีการบูรณาการข้อมูลด้านสภาพภูมิอากาศและความเสี่ยงเข้าไปด้วยหรือไม่ และข้อมูลหลักของ Platform คืออะไร (Source, Format, Type)
3.  ท่านคิดว่าองค์ความรู้หรือข้อมูลที่ท่านต้องการเพิ่มเติมคืออะไรทั้งในกระบวนการทำแผน และการบริการใน Platform (Source, Format, Type) เพื่อให้สามารถวางแผนพัฒนาเศรษฐกิจและสังคมได้อย่างมีประสิทธิภาพมากขึ้นในบริบทของความเสี่ยงสภาพภูมิอากาศ?
	1. ท่านต้องการเห็น "ผลิตภัณฑ์ข้อมูล" ในรูปแบบใดที่จะช่วยให้การประเมิน **Cost of Inaction (ต้นทุนของการไม่ปรับตัว)** ชัดเจนขึ้น เพื่อใช้ในการวางแผนงบประมาณระยะยาว 5-10 ปีข้างหน้า?

## ส่วนที่ 3: การประสานงานและทรัพยากร
1. ในการจัดทำแผนแม่บทภายใต้ยุทธศาสตร์ชาติ สศช. มีความทับซ้อนหรืออุปสรรคในการประสานข้อมูลกับ **สำนักงบประมาณ** และ **กรมการเปลี่ยนแปลงสภาพภูมิอากาศฯ (DCCE)** อย่างไร?
2. มีกลไกการแลกเปลี่ยนข้อมูลความเสี่ยงเพื่อใช้ประกอบการจัดทำ **กรอบวงเงินงบประมาณประจำปี** ร่วมกับหน่วยงานด้านเศรษฐกิจอื่นๆ หรือไม่?
3. สศช. มีความต้องการพัฒนาบุคลากรด้าน **"เศรษฐศาสตร์ภูมิอากาศ" (Climate Economics)** เพื่อให้สามารถวิเคราะห์ความคุ้มค่าของการลงทุนในโครงการปรับตัวฯ ได้แม่นยำขึ้นหรือไม่?
## สรุปและขั้นตอนต่อไป 
*   สรุปประเด็นสำคัญที่ได้จากการสัมภาษณ์
*   แจ้งถึงขั้นตอนต่อไปของโครงการ DCCE-CRDB และโอกาสในการมีส่วนร่วมในอนาคต