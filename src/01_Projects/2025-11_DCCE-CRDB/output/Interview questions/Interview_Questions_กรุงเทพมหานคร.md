# คำถามสัมภาษณ์สำหรับ กรุงเทพมหานคร (ผู้ใช้ข้อมูล)

## บทนำและวัตถุประสงค์ (10 นาที)

*   แนะนำโครงการ DCCE-CRDB และวัตถุประสงค์ของการสัมภาษณ์เพื่อทำความเข้าใจความต้องการใช้ข้อมูลความเสี่ยงและข้อมูลการปรับตัวต่อการเปลี่ยนแปลงสภาพภูมิอากาศ
*   บทบาทหลักของกรุงเทพมหานครในการวางแผนและบริหารจัดการเมืองเพื่อรับมือภัยพิบัติและการเปลี่ยนแปลงสภาพภูมิอากาศ

## ส่วนที่ 1: สถานะปัจจุบันและการใช้ข้อมูล (15 นาที)

*   ในขั้นตอนการรวบรวมข้อมูลเพื่อจัดทำแผนพัฒนากรุงเทพมหานครและการเพิ่มโครงการตามผลสัมฤทธิ์และตัวชี้วัดของแผน มีการนำข้อมูลที่เกี่ยวข้องกับความเสี่ยงและการปรับตัวต่อการเปลี่ยนแปลงสภาพภูมิอากาศมาพิจารณาร่วมอย่างไร?
    *   มีกระบวนการรวบรวมข้อมูลภัยพิบัติหรือผลกระทบสิ่งแวดล้อมจากพื้นที่ในอดีต เพื่อนำมาประกอบการทำแผนหรือไม่ และมีกระบวนการอย่างไร ใช้ระบบอัตโนมัติหรือไม่ (Source, Format, Type)
    *   ใช้ข้อมูลความเสี่ยงประเภทใดบ้าง (Hazard, Exposure, vulnerability) และข้อมูลจากใคร (Source, Format, Type)
    *   มีการใช้ข้อมูลความเสี่ยงเชิงพื้นที่ในแต่ละโครงการก่อนหรือไม่
*   ภารกิจด้านต่าง ๆ ของกรุงเทพมหานครมีอะไรบ้าง และภารกิจใดที่ใช้ข้อมูลความเสี่ยงหรือข้อมูลสภาพภูมิอากาศประกอบการทำงาน (โดยเฉพาะอย่างยิ่งในการวางแผนรับมือภัยพิบัติ, การจัดการน้ำ, และการปรับตัวของเมือง)?
*   ตัวชี้วัดที่สำคัญของแผนงานหรือโครงการที่เกี่ยวข้องกับการพัฒนาเมืองเพื่อความยั่งยืนในพื้นที่กรุงเทพมหานครมีอะไรบ้าง?
    *   ตัวชี้วัดเรื่อง "การวางแผนรับมือภัยพิบัติและปรับตัวต่อการเปลี่ยนแปลงสภาพภูมิอากาศเพื่อรักษาชีวิตและทรัพย์สินและบริการสาธารณะในพื้นที่กรุงเทพมหานคร" มีการใช้ข้อมูลประเภทใดบ้างในการประเมินความสำเร็จของตัวชี้วัด และข้อมูลจากใคร (Source, Format, Type)
*   ผู้มีอำนาจระดับสูงในกรุงเทพมหานคร มีการรับรู้หรือใช้ข้อมูลความเสี่ยงหรือข้อมูลสภาพภูมิอากาศในการตัดสินใจหรือไม่?

## ส่วนที่ 2: ความต้องการข้อมูลและช่องว่าง (15 นาที)

*   ใครคือกลุ่มผู้ใช้งานข้อมูลภูมิอากาศลำดับแรกในกรุงเทพมหานครสำหรับการวางแผนและบริหารจัดการเมือง?
*   ผลิตภัณฑ์หรือบริการข้อมูลภูมิอากาศประเภทใดที่กรุงเทพมหานครใช้อยู่ในปัจจุบันเพื่อสนับสนุนการวางแผน?
    *   ระบุประเภทผลิตภัณฑ์ เช่น ข้อมูลการเฝ้าระวังภูมิอากาศ, การพยากรณ์รายฤดูกาล/รายปี/รายทศวรรษ, การคาดการณ์อนาคต ฯลฯ ที่ใช้ในการวิเคราะห์และตัดสินใจ
*   ในแต่ละ Platforms/Products ของกรุงเทพมหานคร (เช่น ระบบเฝ้าระวังน้ำท่วม, แผนที่ความเสี่ยง) มีการกำหนดกลุ่มผู้ใช้งานเป็นใครบ้าง?
    *   ใครคือผู้ใช้กลุ่มนี้ เช่น สำนักระบายน้ำ, สำนักการโยธา หรือประชาชน?
    *   Platform เหล่านั้นมีการบูรณาการข้อมูลด้านสภาพภูมิอากาศและความเสี่ยงเข้าไปด้วยหรือไม่ และข้อมูลหลักของ Platform คืออะไร (Source, Format, Type)
*   ท่านคิดว่าองค์ความรู้หรือข้อมูลที่ท่านต้องการเพิ่มเติมคืออะไรทั้งในกระบวนการทำแผน และการบริการใน Platform (Source, Format, Type) เพื่อให้สามารถวางแผนและบริหารจัดการกรุงเทพมหานครได้อย่างมีประสิทธิภาพมากขึ้นในบริบทของความเสี่ยงสภาพภูมิอากาศ?

## ส่วนที่ 3: การประสานงานและทรัพยากร (5 นาที)

*   มีหน่วยงานที่มีงานทับซ้อนกับกรุงเทพมหานครในการใช้หรือผลิตข้อมูลเพื่อการวางแผนและบริหารจัดการเมืองหรือไม่ โปรดระบุ
*   มีกลไกการประสานงานสำหรับการได้มาซึ่งข้อมูลความเสี่ยงหรือข้อมูลสภาพภูมิอากาศหรือไม่? (เช่น MOU, Platform) มีการแลกเปลี่ยนข้อมูลระหว่างกันอย่างไร และมีข้อมูลอะไรบ้าง (Source, Format, Type) โปรดระบุหน่วยงาน บทบาทหน้าที่ และความถี่ในการได้มาซึ่งข้อมูล
*   กรุงเทพมหานครมีทรัพยากรที่จำเป็น (อุปกรณ์เทคโนโลยี, บุคลากร และเงินทุน) เพียงพอต่อการดำเนินงานด้านการใช้ข้อมูลสภาพภูมิอากาศเพื่อการวางแผนหรือไม่?

## สรุปและขั้นตอนต่อไป (5 นาที)

*   สรุปประเด็นสำคัญที่ได้จากการสัมภาษณ์
*   แจ้งถึงขั้นตอนต่อไปของโครงการ DCCE-CRDB และโอกาสในการมีส่วนร่วมในอนาคต