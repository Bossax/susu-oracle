2.การใช้จ่ายเงินทดรองราชการในเชิงป้องกันหรือยับยั้งภัยพิบัติกรณีฉุกเฉิน เมื่อเป็นที่คาดหมายว่าจะเกิดภัยพิบัติกรณีฉุกเฉินขึ้นในเวลาอันใกล้ และจำเป็นต้องรีบดำเนินการโดยฉับพลัน ให้กรมป้องกันและบรรเทาสาธารณภัยหรือสำนักงานป้องกันและบรรเทาสาธารณภัยจังหวัด สามารถใช้จ่ายเงินทดรองราชการในเชิงป้องกันหรือยับยั้งภัยพิบัติกรณีฉุกเฉินได้ ภายในวงเงินไม่เกิน  10,000,000 บาท ซึ่งเงินทดรองราชการประเภทนี้ไม่สามารถจัดสรรให้แก่หน่วยงานอื่นได้ แต่สามารถมอบหมายให้หน่วยงาน/อำเภอ เป็นผู้ดำเนินการแล้วขอเบิกจ่ายจากเงินทดรองราชการนี้ได้

2.1 วัตถุประสงค์  
(1) เป็นการใช้จ่ายเงินเมื่อคาดหมายว่าจะเกิดภัยพิบัติขึ้นในเวลาอันใกล้ และจำเป็นต้องรีบป้องกันหรือยับยั้งโดยฉับพลัน (ระเบียบฯ ข้อ 18)  
(2) เพื่อให้ความช่วยเหลือประชาชนผู้ประสบภัยพิบัติโดยเร่งด่วนตามความจำเป็นและเหมาะสมโดยมุ่งหมายที่จะบรรเทาความเดือดร้อนเฉพาะหน้าของประชาชน หรือเป็นการซ่อมแซมให้คืนสู่สภาพเดิม โดยไม่สามารถใช้จ่ายเงินทดรองราชการเพื่อสร้างสิ่งก่อสร้าง หรือสาธารณูปโภคที่ถาวรหรือก่อสร้าง  ใหม่ได้ (ระเบียบฯ ข้อ 17)

2.2 ความหมาย  
"ในเชิงป้องกันหรือยับยั้ง" การดำเนินการใดที่จำเป็นต้องกระทำการอย่างใดอย่างหนึ่งต่อสถานการณ์ภัยพิบัติที่คาดหมายว่าจะเกิดขึ้นในเวลาอันใกล้ และจำเป็นต้องรีบดำเนินการป้องกันและยับยั้งภัยพิบัติดังกล่าวโดยฉับพลัน เพื่อลดผลกระทบจากภัยพิบัติที่จะเกิดขึ้น ซึ่งหากไม่ดำเนินการป้องกันหรือยับยั้ง ภัยพิบัติดังกล่าวอาจส่งผลก่อให้เกิดอันตรายแก่ชีวิต ร่างกายของประชาชน หรือความเสียหายแก่ทรัพย์สินของ  
ประชาชนหรือของรัฐ (ประกาศกรมป้องกันและบรรเทาสาธารณภัย เรื่อง หลักเกณฑ์ วิธีการ และเงื่อนไข  
การใช้จ่ายเงินทดรองราชการในเชิงป้องกันหรือยับยั้งภัยพิบัติกรณีฉุกเฉิน ลงวันที่ 11 กุมภาพันธ์ 2563 ข้อ 2)

2.3 อำนาจหน้าที่การใช้จ่ายเงินทดรองราชการในเชิงป้องกันหรือยับยั้งภัยพิบัติกรณีฉุกเฉิน  
และผู้มีอำนาจอนุมัติจ่ายเงิน  
(1) ในกรุงเทพมหานคร ให้เป็นอำนาจหน้าที่ของกรมป้องกันและบรรเทาสาธารณภัย  
โดยอธิบดีกรมป้องกันและบรรเทาสาธารณภัย เป็นผู้มีอำนาจอนุมัติจ่ายเงิน  
(2) ในจังหวัดอื่น ให้เป็นอำนาจหน้าที่ของสำนักงานป้องกันและบรรเทาสาธารณภัยจังหวัด  
โดยผู้ว่าราชการจังหวัด เป็นผู้มีอำนาจอนุมัติจ่ายเงิน

2.4 ไม่ต้องประกาศเขตการให้ความช่วยเหลือผู้ประสบภัยพิบัติกรณีฉุกเฉิน แต่เมื่อดำเนินการ  
ป้องกันหรือยับยั้งภัยพิบัติกรณีฉุกเฉินแล้ว หากไม่สามารถป้องกันหรือยับยั้งภัยพิบัติได้ ก็ให้ประกาศเขตการให้ความช่วยเหลือผู้ประสบภัยพิบัติกรณีฉุกเฉินต่อไป

2.5 การใช้จ่ายเงินทดรองราชการในเชิงป้องกันหรือยับยั้งภัยพิบัตินี้ไม่รวมถึงการป้องกันหรือ  
ยับยั้งภัยพิบัติกรณีฉุกเฉินที่เกิดจากโรคหรือการระบาดของสัตว์หรือพืชทุกชนิด ซึ่งหากเกิดกรณีดังกล่าว  
ให้กระทรวงเกษตรและสหกรณ์ใช้จ่ายจากเงินงบประมาณของหน่วยงานก่อน เมื่อไม่สามารถป้องกันได้  
และเกิดโรคหรือการแพร่ระบาดแล้ว และงบประมาณไม่เพียงพอ ให้สามารถใช้จ่ายจากเงินทดรองราชการ  
ของสำนักงานปลัดกระทรวงเกษตรและสหกรณ์ได้ (ระเบียบฯ ข้อ 19)

2.6 วิธีปฏิบัติในการใช้จ่ายเงินทดรองราชการในเชิงป้องกันหรือยับยั้งภัยพิบัติกรณีฉุกเฉิน  
ตามประกาศกรมป้องกันและบรรเทาสาธารณภัย เรื่อง หลักเกณฑ์ วิธีการ และเงื่อนไขการใช้จ่ายเงินทดรอง  
ราชการในเชิงป้องกันหรือยับยั้งภัยพิบัติกรณีฉุกเฉิน ลงวันที่ 11 กุมภาพันธ์ 2563  
(1) ให้ผู้ว่าราชการจังหวัดแต่งตั้งเจ้าหน้าที่ของส่วนราชการที่เกี่ยวข้องกับการดำเนินการป้องกัน  
หรือยับยั้งภัยพิบัติ อย่างน้อย 5 คน เป็นคณะกรรมการเพื่อทำหน้าที่ประเมินสถานการณ์ ระดับความรุนแรง  
ของภัยพิบัติวิเคราะห์สถานการณ์ความเป็นไปได้ พฤติการณ์ปัจจัยบ่งชี้ต่าง ๆ ว่ามีความจำเป็นต้องป้องกัน  
หรือยับยั้ง รวมทั้งการเสนอมาตรการและแนวทางในการป้องกันหรือยับยั้งภัยพิบัติดังกล่าวต่อผู้ว่าราชการจังหวัด  
(ประกาศฯ ข้อ 4)  
(2) รายการค่าใช้จ่ายที่สามารถเบิกจ่ายได้ ได้แก่ ค่าแรงงาน ค่าจ้างเหมา ค่าวัสดุอุปกรณ์  
ค่าซ่อมแซมเครื่องมือ เครื่องจักรกล ยานพาหนะ ค่าจัดหาพลังงานและน้ำมันเชื้อเพลิง ค่าจัดหาพลังงานไฟฟ้า  
ค่าตอบแทน ค่าใช้จ่ายในการเดินทางของเจ้าหน้าที่ ค่าอาหารจัดเลี้ยงเจ้าหน้าที่และผู้มาให้ความช่วยเหลือ  
หากมีเหตุจำเป็นที่จะต้องจ่ายนอกเหนือจากรายการดังกล่าว ให้คณะกรรมการ ตามข้อ 2.6 (1) เป็นผู้พิจารณา  
กำหนดและเสนอผู้ว่าราชการจังหวัดเพื่ออนุมัติจ่าย (ประกาศฯ ข้อ 5)  
(3) การจัดหาพัสดุและการควบคุมพัสดุให้ถือปฏิบัติตามกฎหมายว่าด้วยการจัดซื้อจัดจ้างและ  
บริหารพัสดุภาครัฐ (ระเบียบฯ ข้อ 34)  
(4) เมื่อผู้ว่าราชการจังหวัดได้อนุมัติให้ใช้จ่ายเงินแล้ว ให้รายงานให้กรมป้องกันและบรรเทา  
สาธารณภัยทราบภายใน 24 ชั่วโมงนับแต่อนุมัติ (ประกาศฯ ข้อ 6)

---

Answer from Perplexity: [pplx.ai/share](https://www.perplexity.ai/search/pplx.ai/share)